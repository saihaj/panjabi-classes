# **ਈਅਰ ਫ਼ੋਨ**


## **ਭੂਮਿਕਾ**
ਬਲਵਿੰਦਰ ਸਿੰਘ ਸੋਢੀ ਦੁਆਰਾ ਲਿਖੀ ਕਹਾਣੀ ‘ਈਅਰ ਫੋਨ ਸਮਾਜ ਨੂੰ ਇੱਕ ਬਹੁਤ ਵੱਡਾ ਸੁਨੇਹਾ ਦਿੰਦੀ ਹੈ ਕਿ ਕਿਸੇ ਵਸਤ ਦੀ ਲੋੜ ਤੋਂ ਵੱਧ ਵਰਤੋਂ ਕਿੰਨੀ ਨੁਕਸਾਨਦੇਹ ਅਤੇ ਜਾਨਲੇਵਾ ਹੋ ਸਕਦੀ ਹੈ ।


## **ਲਾਪਰਵਾਹ ਮੀਨਾਕਸ਼ੀ**
ਕਹਾਣੀ ਦਾ ਅਰੰਭ ਇੱਕ ਅਜਿਹੇ ਘਰ ਤੋਂ ਹੁੰਦਾ ਹੈ ਜਿੱਥੇ ਮੀਨਾਕਸ਼ੀ ਨਾਮ ਦੀ ਬਾਰਵੀਂ ਕਲਾਸ ਵਿਚ ਪੜਦੀ ਹਣਹਾਰ ਕੁੜੀ ਆਪਣੇ ਮਾਂ-ਬਾਪ ਨਾਲ ਰਹਿੰਦੀ ਹੈ। ਪੜਾਈ ਵਿੱਚ ਉਹ ਹਰ ਵਾਰ ਫ਼ਸਟ ਆਉਂਦੀ ਹੈ । ਉਹ ਆਪਣੀ ਪੜਾਈ ਪ੍ਰਤੀ ਚੇਤੰਨ ਹੈ। ਤੇ ਪੜ੍ਹਾਈ ਨੂੰ ਹਮੇਸ਼ਾ ਪਹਿਲ ਦਿੰਦੀ ਹੈ। ਇਸ ਲਈ ਉਸ ਦੇ ਮਾਂ-ਬਾਪ ਬੇਹੱਦ ਖੁਸ਼ ਹਨ ਪਰ ਉਸ ਦੀ ਇਕ ਆਦਤ ਜੋ ਉਹਨਾਂ ਨੂੰ ਦੁਖੀ ਕਰਦੀ ਹੈ, ਉਹ ਹੈ ਲੰਮੇ ਸਮੇਂ ਤਕ ਈਅਰ ਫੋਨ ਲਗਾ ਕੇ ਗਾਣੇ ਸੁਣਦੇ ਰਹਿਣਾ। ਮਾਂ-ਬਾਪ ਨੇ ਪਿਆਰ, ਗੁੱਸੇ, ਝਿੜਕ ਕੇ ਉਸ ਨੂੰ ਇਸ ਦੀ ਘੱਟ ਵਰਤੋਂ ਕਰਨ ਲਈ ਬਥੇਰੀ ਵਾਰ ਕਿਹਾ ਪਰ ਉਸ ਦੇ ਸਿਰ 'ਤੇ ਤਕ ਨਹੀਂ ਸਰਕੀ। ਉਸ ਦੀ ਮਾਂ ਨਿਸ਼ਾ ਇੱਥੋਂ ਤਕ ਕਹਿ ਦਿੰਦੀ ਹੈ ਕਿ ਅਖ਼ਬਾਰਾਂ ਤੇ ਟੀ. ਵੀ.'ਤੇ ਵੀ ਈਅਰ ਫੋਨ ਦੀ ਵਰਤੋਂ ਘੱਟ ਕਰਨ ਲਈ ਕਿਹਾ ਜਾਂਦਾ ਹੈ ਤੇ ਮੀਨਾਕਸ਼ੀ ਇਹ ਦੋਵੇਂ ਸਾਧਨ ਵਰਤਦੀ ਹੈ ਫਿਰ ਉਸ ਨੇ ਇਸ ਤੋਂ ਸਿੱਖਿਆ ਕੀ ਹੈ ? ਉਹ ਮੀਨਾਕਸ਼ੀ ਨਾਲ ਕੈਰਮ ਵੀ ਖੇਡਦੀ ਹੈ ਪਰ ਆਪਣੀ ਸਹੇਲੀ ਪੂਨਮ ਦੇ ਆਉਣ 'ਤੇ ਉਸ ਦੀ ਮਹਿਮਾਨ ਨਿਵਾਜੀ ਕਰਨ ਲੱਗਦੀ ਹੈ ਤਾਂ ਮੀਨਾਕਸ਼ੀ ਨੂੰ ਫੇਰ ਈਅਰ ਫੋਨ ਤੇ ਗਾਣੇ ਸੁਣਨ ਦਾ ਮੌਕਾ ਮਿਲ ਜਾਂਦਾ ਹੈ । ਉਸ ਦੇ ਪਾਪਾ ਜਦੋਂ ਘਰ ਆਉਂਦੇ ਹਨ ਤਾਂ ਉਸ ਨੂੰ ਕੁਝ ਪਤਾ ਨਹੀਂ ਲੱਗਦਾ। ਉਹ ਪਾਪਾ ਤੋਂ ਇਸ ਲਈ ਮੁਆਫ਼ੀ ਵੀ ਮੰਗਦੀ ਹੈ । ਪਾਪਾ ਬੜੇ ਪਿਆਰ ਨਾਲ ਸਮਝਾਉਂਦੇ ਹਨ ਕਿ ਜ਼ਿਆਦਾ ਈਅਰ ਫੋਨ ਸੁਣਨ ਨਾਲ ਉਸ ਦੀ ਸੁਣਨ ਸ਼ਕਤੀ ਘੱਟ ਜਾਵੇਗੀ। ਉਹ ਵਾਅਦਾ ਕਰਦੀ ਹੈ ਕਿ ਅੱਗੇ ਤੋਂ ਧਿਆਨ ਰੱਖੇਗੀ ਪਰ ਪਰਨਾਲਾ ਫੇਰ ਉੱਥੇ ਦਾ ਉੱਥੇ ਹੀ ਰਹਿੰਦਾ ਹੈ ।


## **ਮਨਮਰਜ਼ੀ ਦੀ ਮਾਲਕ**
ਮੀਨਾਕਸ਼ੀ ਆਪਣੇ ਇਮਤਿਹਾਨਾਂ ਤੋਂ ਬਾਅਦ ਭੁਆ ਦੇ ਘਰੇ ਚਲੇ ਜਾਂਦੀ ਹੈ, ਜਿੱਥੇ ਉਸ ਨੂੰ ਕੋਈ ਰੋਕਣ-ਟੋਕਣ ਵਾਲਾ ਨਹੀਂ।ਉਹ ਲੰਮਾ ਸਮਾਂ ਈਅਰ ਫ਼ੋਨ ਸੁਣਦੀ ਰਹਿੰਦੀ ਹੈ । ਭੂਆ ਟੋਕਦੀ ਤਾਂ ਹੈ ਪਰ ਉਸ ਦਾ ਅਸਰ ਮੀਨਾਕਸ਼ੀ ਉੱਪਰ ਬਿਲਕੁਲ ਨਹੀਂ ਹੁੰਦਾ । ਬਾਰਵੀਂ ਦੀ ਪਰੀਖਿਆ ਦਾ ਨਤੀਜਾ ਉਸ ਲਈ ਫ਼ੇਰ ਬਹੁਤ ਵਧੀਆ ਆਉਂਦਾ ਹੈ, ਉਹ ਫ਼ਸਟ ਕਲਾਸ ਵਿਚ ਪਾਸ ਹੋ ਜਾਂਦੀ ਹੈ ਤੇ ਬਦਲੇ ਵਿੱਚ ਆਪਣੇ ਪਾਪਾ ਤੋਂ ਮੋਬਾਇਲ ਫ਼ੋਨ ਮੰਗਦੀ ਹੈ । ਮੀਨਾਕਸ਼ੀ ਇਹ ਵਾਅਦਾ ਵੀ ਕਰਦੀ ਹੈ । ਕਿ ਹੁਣ ਉਹ ਈਅਰ ਫੋਨ ਨਹੀਂ ਸੁਣੇਗੀ । ਉਸ ਦੇ ਪਾਪਾ ਉਸ ਨੂੰ ਨਵਾਂ ਮੋਬਾਇਲ ਲੈ ਕੇ ਦੇਣ ਲਈ ਰਾਜ਼ੀ ਹੋ ਜਾਂਦੇ ਹਨ । ਕੁਝ ਦਿਨਾਂ ਲਈ ਮੀਨਾਕਸ਼ੀ ਦੀ ਈਅਰ ਫੋਨ ਸੁਣਨ ਦੀ ਆਦਤ ਟਲ ਜਾਂਦੀ ਹੈ ਪਰ ਖ਼ਤਮ ਨਹੀਂ ਹੁੰਦੀ ।


## **ਜਨਮ-ਦਿਨ ਦੀ ਤਿਆਰੀ**
ਮੀਨਾਕਸ਼ੀ ਆਪਣੇ ਜਨਮ-ਦਿਨ ਲਈ ਬਹੁਤ ਉਤਸੁਕ ਹੈ । ਉਹ ਹੁਣ ਸਾਰੀਆਂ ਸਹੇਲੀਆਂ ਨੂੰ ਪਾਰਟੀ ਲਈ ਘਰ ਬੁਲਾਉਣਾ ਚਾਹੁੰਦੀ ਹੈ। ਉਹ ਮੰਮੀ-ਪਾਪਾ ਨੂੰ ਡਰਾਇੰਗ ਰੂਮ ਦੇ ਪਰਦੇ, ਸੋਫਾ ਸੈੱਟ ਦੇ ਕਵਰ ਤੇ ਹੋਰ ਸਜਾਵਟੀ ਸਮਾਨ ਲਿਆਉਣ ਲਈ ਮਨਾ ਲੈਂਦੀ ਹੈ ।


## **ਖਰੀਦ-ਫਰੋਖ਼ਤ**
ਪਾਰਟੀ ਦੀ ਖ਼ਰੀਦੋ-ਫ਼ਰੋਖਤ ਕਰਨ ਲਈ ਮੀਨਾਕਸ਼ੀ ਆਪਣੇ ਮਾਂ-ਬਾਪ ਨਾਲ ਬਜ਼ਾਰ ਜਾਂਦੀ ਹੈ । ਜਦੋਂ ਕਾਰ ਪਾਰਕਿੰਗ ਵਿਚ ਲਗਾ ਕੇ ਉਹ ਤਿੰਨੇ ਜਣੇ ਬਜ਼ਾਰ ਵੱਲ ਪੈਦਲ ਤੁਰਦੇ ਹਨ ਤਾਂ ਅੱਜ ਫੇਰ ਮੀਨਾਕਸ਼ੀ ਕੰਨਾਂ ਨੂੰ ਈਅਰ ਫ਼ੋਨ ਲਗਾ ਲੈਂਦੀ ਹੈ । ਮੰਮੀ-ਪਾਪਾ ਨੇ ਮਨ੍ਹਾਂ ਵੀ ਕਰਨਾ ਚਾਹਿਆ ਪਰ ਮੀਨਾਕਸ਼ੀ ਦੇ ਮੂਡ ਨੂੰ ਵੇਖ ਕੇ ਚੁੱਪ ਕਰ ਗਏ ।


## **ਹਾਦਸਾ**
ਮੰਮੀ-ਪਾਪਾ ਤਾਂ ਸੜਕ ਪਾਰ ਕਰ ਗਏ ਪਰ ਮੀਨਾਕਸ਼ੀ ਜੋ ਈਅਰ ਫੋਨ 'ਤੇ ਗਾਣੇ ਸੁਣਨ ਵਿੱਚ ਮਸਤ ਸੀ ਦੀ ਟੱਕਰ ਸੜਕ ਪਾਰ ਕਰਦਿਆਂ ਇੱਕ ਮੋਟਰ ਰਸਾਇਕਲ ਸਵਾਰ ਨਾਲ ਹੋ ਗਈ । ਉਸ ਦੀ ਸੱਜੀ ਲੱਤ ਲਹੂ-ਲੁਹਾਨ ਹੋ ਗਈ।ਉਸ ਦੇ ਮੰਮੀ-ਪਾਪਾ ਨੂੰ ਕੁਝ ਸਮਝ ਨਹੀਂ ਜੇ ਕੀਤਾ ਜਾਵੇ । ਉਨ੍ਹਾਂ ਨੇ ਰਿਕਸ਼ੇ 'ਤੇ ਬੈਠਾ ਕੇ ਮੀਨਾਕਸ਼ੀ ਨੂੰ ਪਾਰਕਿੰਗ ਤੱਕ ਲਿਆਂਦਾ । ਉਹ ਉਸ ਨੂੰ ਹਸਪਤਾਲ ਲੈ ਗਏ ।  ਡਾਕਟਰਾਂ ਨੇ ਪੂਰੀ ਜਾਂਚ ਦੇ ਬਾਅਦ ਦੱਸਿਆਂ ਕਿ ਲੱਤ ਦੀ ਹੱਡੀ ਟੁੱਟ ਗਈ ਹੈ ਜੋੜਨ ਲਈ ਪਲਸਤਰ ਕਰਨਾ ਬੇਹੱਦ ਜ਼ਰੂਰੀ ਹੈ । ਸਾਰੇ ਰਿਸ਼ਤੇਦਾਰ, ਯਾਰ-ਦੋਸਤ ਪਤਾ ਲੈਣ ਲਈ ਪਹੁੰਚੇ । ਉਹ ਤਿੰਨ ਮਹੀਨੇ ਬਾਅਦ ਠੀਕ ਹੋਈ ਪਛਤਾਵਾ ਉਸ ਨੂੰ ਰਾਤਾਂ ਨੂੰ ਸੌਣ ਨਹੀਂ ਦੇ ਰਿਹਾ ਸੀ । 


## **ਮੁਆਫ਼ੀ ਮੰਗਣਾ**
ਕਹਾਣੀ ਦੇ ਅੰਤ ਵਿਚ ਮੀਨਾਕਸ਼ੀ ਨੇ ਆਪਣੇ ਮੰਮੀ-ਪਾਪਾ ਤੋਂ ਭਰੇ ਮਨ ਨਾਲ ਮੁਆਫ਼ੀ ਮੰਗੀ ਤੇ ਅੱਗੋਂ ਤੋਂ ਈਅਰ ਫ਼ੋਨ ਵਰਗੀ ਬਿਮਾਰੀ ਤੋਂ ਬਚਣ ਲਈ ਵਾਅਦਾ ਕੀਤਾ ।   

## **ਸਾਰੰਸ਼**
ਹੁਣ ਤਾਂ ਮੀਨਾਕਸ਼ੀ ਆਪਣੇ ਸਭ ਦੋਸਤਾਂ ਨੂੰ ਈਅਰ ਫੋਨ ਵਧੇਰੇ ਨਾ ਵਰਤਣ ਲਈ ਸਲਾਹ ਦੇਣ ਲੱਗੀ । ਮੀਨਾਕਸ਼ੀ ਜਾਣ ਚੁੱਕੀ ਸੀ ਕਿ ਕਿਸੇ ਵੀ ਵਸਤੂ ਦੀ ਵੱਧ ਮਾਤਰਾ ‘ਲੈਣੀ' ਹਾਨੀਕਾਰਕ ਸਿੱਧ ਹੋ ਸਕਦੀ ਹੈ।


----
<a class="anchor" onclick="window.history.back()"> &larr; ਪਿਛਲਾ </a>