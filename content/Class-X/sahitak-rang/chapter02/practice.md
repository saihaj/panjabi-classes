## **ਪ੍ਰਸ਼ਨ-ਉੱਤਰ**

**੧. ਪ੍ਰਸ਼ਨ:** ਮੰਮੀ-ਪਾਪਾ, ਮੀਨਾਕਸ਼ੀ ਨੂੰ ਕਿਸ ਗੱਲ ਤੋਂ ਰੋਕਦੇ ਸਨ ?<br>
**ਉੱਤਰ**: ਮੰਮੀ-ਪਾਪਾ ਮੀਨਾਕਸ਼ੀ ਨੂੰ ਵਧੇਰੇ ਈਅਰ ਫ਼ੋਨ ਸੁਣਨ ਤੋਂ ਰੋਕਿਆ ਕਰਦੇ ਸਨ ।

**੨. ਪ੍ਰਸ਼ਨ:** ਕੀ ਮੀਨਾਕਸ਼ੀ ਈਅਰ ਫੋਨ ਦੀ ਵਰਤੋਂ ਕਰਕੇ ਫ਼ੇਲ੍ਹ ਹੋ ਗਈ ਸੀ ?<br>
**ਉੱਤਰ**: ਨਹੀਂ ਮੀਨਾਕਸ਼ੀ ਤਾਂ ਆਪਣੇ ਇਮਤਿਹਾਨਾਂ ਵਿੱਚੋਂ ਪਹਿਲੇ ਨੰਬਰ 'ਤੇ ਆਈ ਸੀ ।

**੩. ਪ੍ਰਸ਼ਨ:**ਮੀਨਾਕਸ਼ੀ ਦੀ ਮਾਂ ਉਸ ਨਾਲ ਕੀ ਖੇਡਣਾ ਚਾਹੁੰਦੀ ਸੀ ? <br>
**ਉੱਤਰ**: ਮੀਨਾਕਸ਼ੀ ਦੀ ਮਾਂ ਉਸ ਨਾਲ ਕੈਰਮ ਬੋਰਡ ਖੇਡਣਾ ਚਾਹੁੰਦੀ ਸੀ ।

**੪. ਪ੍ਰਸ਼ਨ:** ਬਾਰਹਵੀਂ ਜਮਾਤ ਦਾ ਨਤੀਜਾ ਆਉਣ ਉਪਰੰਤ ਮੰਮੀ-ਪਾਪਾ, ਮੀਨਾਕਸ਼ੀ ਨੂੰ ਕਿੱਥੋਂ ਲੈ ਕੇ ਆਏ ਸਨ ? <br>
**ਉੱਤਰ**: ਬਾਰਹਵੀਂ ਜਮਾਤ ਦਾ ਨਤੀਜਾ ਆਉਣ ਉਪਰੰਤ, ਮੰਮੀ-ਪਾਪਾ ਮੀਨਾਕਸ਼ੀ ਨੂੰ ਉਸ ਦੀ ਭੁਆ ਦੇ ਘਰੋਂ ਲੈ ਆਏ ਸਨ । 

**੫. ਪ੍ਰਸ਼ਨ:** ਪਾਸ ਹੋਣ ਦੇ ਤੋਹਫ਼ੇ ਵਜੋਂ ਮੀਨਾਕਸ਼ੀ ਨੇ ਮੰਮੀ-ਪਾਪਾ ਤੋਂ ਕਦੋਂ ਤੇ ਕਿਹੜੀ ਚੀਜ਼ ਦੀ ਮੰਗ ਕੀਤੀ ? <br>
**ਉੱਤਰ**:ਪਾਸ ਹੋਣ ਉਪਰੰਤ ਮੀਨਾਕਸ਼ੀ ਨੇ ਆਪਣੇ ਮੰਮੀ ਪਾਪਾ ਕੋਲੋਂ ਤੋਹਫ਼ੇ ਵਜੋਂ ਮੋਬਾਇਲ ਦੀ ਮੰਗ ਕੀਤੀ । 

**੬. ਪ੍ਰਸ਼ਨ:** ਕਹਾਣੀ ਵਿਚ ਹਾਦਸਾ ਵਾਪਰਨ ਦਾ ਮੁੱਖ ਕਾਰਨ ਕੀ ਸੀ ? ਇਸ ਬਾਰੇ ਵਿਸਤਾਰ ਸਹਿਤ ਦੱਸੋ । <br>
**ਉੱਤਰ**: ਕਹਾਣੀ ਵਿਚ ਹਾਦਸਾ ਵਾਪਰਨ ਦਾ ਮੁੱਖ ਕਾਰਨ ਮੀਨਾਕਸ਼ੀ ਦੀ ਹਰ ਵੇਲੇ ਈਅਰ ਫ਼ੋਨ ਸੁਣਨ ਦੀ ਭੈੜੀ ਆਦਤ ਹੈ। ਇੱਕ ਦਿਨ ਉਹ ਆਪਣੇ ਮੰਮੀ-ਪਾਪਾ ਨਾਲ ਆਪਣੇ ਜਨਮ-ਦਿਨ ਦੀ ਪਾਰਟੀ ਲਈ ਕੁਝ ਸਾਮਾਨ ਖਰੀਦਣ ਬਜ਼ਾਰ ਗਈ । ਜਦੋਂ ਉਨ੍ਹਾਂ ਨੇ ਕਾਰ ਪਾਰਕ ਕਰਕੇ ਬਜ਼ਾਰ ਵੱਲ ਜਾਣਾ ਸ਼ੁਰੂ ਕੀਤਾ ਤਾਂ ਮੀਨਾਕਸ਼ੀ ਨੇ ਈਅਰ ਫ਼ੋਨ ਆਪਣੇ ਕੰਨਾਂ ਤੇ ਚੜ੍ਹਾ ਲਏ । ਈਅਰ ਫੋਨ ਲੱਗੇ ਹੋਣ ਕਾਰਨ ਸੜਕ ਪਾਰ ਕਰਦੇ ਸਮੇਂ ਉਸ ਨੂੰ ਕੁਝ ਪਤਾ ਨਾ ਲੱਗਾ ਅਤੇ ਉਸ ਦੀ ਇੱਕ ਮੋਟਰ ਸਾਈਕਲ ਨਾਲ ਟੱਕਰ ਹੋ ਗਈ । ਇਸ ਟੱਕਰ ਵਿਚ ਉਸ ਦੀ ਇੱਕ ਲੱਤ ਟੁੱਟ ਗਈ । ਉਹ ਇਸ ਹਾਦਸੇ ਕਾਰਨ ਪੂਰੇ ਤਿੰਨ ਮਹੀਨੇ ਬਿਸਤਰੇ ਤੇ ਪਈ ਰਹੀ । ਆਪਣੀ ਇਸ ਭੇਜੋ ਆਦਤ ਕਾਰਨ ਉਸ ਨੂੰ ਬਹੁਤ ਪਛਤਾਵਾ ਹੋਇਆ ।


----
<a class="anchor" onclick="window.history.back()"> &larr; ਪਿਛਲਾ </a>