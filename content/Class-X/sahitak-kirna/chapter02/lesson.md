# **ਰੁੱਖਾਂ ਬਾਝੋਂ ਧਰਤੀ**

## **ਜਾਣ-ਪਛਾਣ**
'ਰੁੱਖਾਂ ਬਾਝੋਂ ਧਰਤੀ' ਕਵਿਤਾ ਵਿੱਚ ਜਸਵੰਤ ਸਿੰਘ ਸੇਖਵਾਂ ਨੇ ਮਨੁੱਖੀ ਜੀਵਨ ਵਿੱਚ ਰੁੱਖਾਂ ਦੇ ਮਹੱਤਵ ਨੂੰ ਪ੍ਰਗਟਾਇਆ ਹੈ । ਰੁੱਖਾਂ ਤੋਂ ਬਿਨਾਂ ਧਰਤੀ ਨੂੰ ਉਹ ਇਸ ਤਰ੍ਹਾਂ ਦੱਸਦਾ ਹੈ ਜਿਵੇਂ ਬੱਚਿਆਂ ਤੋਂ ਬਿਨਾਂ ਮਾਂਵਾਂ ਹੋਣ । ਰੁੱਖ ਮਨੁੱਖਾਂ ਤੋਂ ਬਿਨਾਂ ਜੀਵ-ਜੰਤੂਆਂ ਅਤੇ ਪੰਛੀਆਂ ਦਾ ਵੀ ਸਹਾਰਾ ਹਨ । ਅਸੀਂ ਰੁੱਖਾਂ ਦਾ ਕਰਜ਼ ਕਦੇ ਨਹੀਂ ਚੁਕਾ ਸਕਦੇ ।

## **ਪ੍ਰਸੰਗ**

 ਇਹ ਕਾਵਿ-ਸਤਰਾਂ 'ਸਾਹਿਤਕ ਕਿਰਨਾਂ-2' ਨਾਂ ਦੀ ਪਾਠ-ਪੁਸਤਕ ਵਿੱਚ ਦਰਜ ਜਸਵੰਤ ਸਿੰਘ ਸੇਖਵਾਂ ਦੀ ਕਵਿਤਾ 'ਰੁੱਖਾਂ ਬਾਝੋਂ ਧਰਤੀ' ਵਿੱਚੋਂ ਲਈਆਂ ਗਈਆਂ ਹਨ । ਇਸ ਕਵਿਤਾ ਵਿੱਚ ਮਨੁੱਖੀ ਜੀਵਨ ਵਿੱਚ ਰੁੱਖਾਂ ਦੇ ਮਹੱਤਵ ਨੂੰ ਪ੍ਰਗਟਾਇਆ ਗਿਆ ਹੈ । ਧਰਤੀ ਦੇ ਵਾਤਾਵਰਨ ਦੀ ਸੰਭਾਲ ਲਈ ਰੁੱਖਾਂ ਦਾ ਹੋਣਾ ਬਹੁਤ ਜ਼ਰੂਰੀ ਹੈ । ਰੁੱਖ ਜੀਵ-ਜੰਤੂਆਂ ਅਤੇ ਪੰਛੀਆਂ ਦੇ ਜੀਵਨ ਲਈ ਵੀ ਵਿਸ਼ੇਸ਼ ਭੂਮਿਕਾ ਨਿਭਾਉਂਦੇ ਹਨ । ਰੁੱਖਾਂ ਤੋਂ ਬਿਨਾਂ ਧਰਤੀ ਇਸੇ ਤਰ੍ਹਾਂ ਹੈ ਜਿਵੇਂ ਬੱਚਿਆਂ ਤੋਂ ਬਿਨਾਂ ਮਾਂਵਾਂ ਹੋਣ ।

## **ਵਿਆਖਿਆ**

```
ਧਰਤੀ ਸੰਗ ਹੋਂਦ ਵਿੱਚ ਆਏ, ਹੁੰਦਾ ਏ ਪ੍ਰਤੀਤ ।
ਮਾਨਵਤਾ ਦੀ ਕਰਨਗੇ ਸੇਵਾ, ਰਹਿੰਦੀ ਦੁਨੀਆਂ ਤੀਕ ।
ਰੁੱਖਾਂ ਚੋਂ ਹੀ ਲੱਭਣਾ ਸਾਨੂੰ ਕੁਦਰਤ ਦਾ ਸਿਰਨਾਂਵਾਂ,
ਰੁੱਖਾਂ ਬਾਝੋਂ ਧਰਤੀ ਜਿੱਦਾਂ ਬਿਨ ਬੱਚਿਆਂ ਦੇ ਮਾਂਵਾਂ ।
```

**ਵਿਆਖਿਆ**- ਰੁੱਖਾਂ ਦੇ ਮਹੱਤਵ ਨੂੰ ਪ੍ਰਗਟਾਉਂਦਾ ਕਵੀ ਕਹਿੰਦਾ ਹੈ ਕਿ ਲੱਗਦਾ ਹੈ ਕਿ ਰੁੱਖ ਧਰਤੀ ਨਾਲ ਹੀ ਹੋਂਦ ਵਿੱਚ ਆਏ ਹਨ । ਕਵੀ ਕਹਿੰਦਾ ਹੈ ਕਿ ਇਹ ਰੁੱਖ ਰਹਿੰਦੀ ਦੁਨੀਆ ਤਕ ਮਨੁੱਖਤਾ ਦੀ ਸੇਵਾ ਕਰਨਗੇ ਅਥਵਾ ਉਸ ਦੇ ਵਿਕਾਸ ਵਿੱਚ ਆਪਣੀ ਵਿਸ਼ੇਸ਼ ਭੂਮਿਕਾ ਨਿਭਾਉਣਗੇ । ਰੁੱਖਾਂ ਵਿੱਚੋਂ ਹੀ ਸਾਨੂੰ ਕੁਦਰਤ ਦਾ ਸਿਰਨਾਵਾਂ (ਪਤਾ) ਲੱਭਣਾ ਹੈ । ਕਿਉਂਕਿ ਕੁਦਰਤ ਦੇ ਵੱਖ-ਵੱਖ ਰੰਗਾਂ ਵਿੱਚੋਂ ਇੱਕ ਰੰਗ ਇਹਨਾਂ ਰੁੱਖਾਂ ਦਾ ਹੈ । ਕਵੀ ਕਹਿੰਦਾ ਹੈ ਕਿ ਰੁੱਖਾਂ ਤੋਂ ਬਿਨਾਂ ਸਾਡੀ ਧਰਤੀ ਇਸੇ ਤਰ੍ਹਾਂ ਹੈ ਜਿਵੇਂ ਬੱਚਿਆਂ ਤੋਂ ਬਿਨਾਂ ਮਾਂਵਾਂ ਹੋਣ ।


```
ਮਾਣ ਬਖ਼ਸ਼ਿਆ ਰੁੱਖਾਂ ਨੂੰ, ਗੁਰੂ ਨਾਨਕ, ਗੌਤਮ ਬੁੱਧ ।
ਰੁੱਖ ਹੀ ਕਰਦੇ ਰਹਿੰਦੇ ਸਾਡਾ ਵਾਯੂਮੰਡਲ ਸ਼ੁਧ ।
ਰੁੱਖ-ਬੂਟੇ ਹੀ ਕੱਟੇ ਗਏ ਤਾਂ ਕੌਣ ਕਰੇਗਾ ਛਾਂਵਾਂ, 
ਰੁੱਖਾਂ ਬਾਝੋਂ ਧਰਤੀ ਜਿੱਦਾਂ ਬਿਨ ਬੱਚਿਆਂ ਦੇ ਮਾਂਵਾਂ ।
```

**ਵਿਆਖਿਆ**- ਰੁੱਖਾਂ ਦੇ ਮਹੱਤਵ ਨੂੰ ਪ੍ਰਗਟਾਉਂਦਾ ਕਵੀ ਹੱਸਦਾ ਹੈ
ਦੇ ਮਹੱਤਵ ਨੂੰ ਪ੍ਰਗਟਾਉਂਦਾ ਕਵੀ ਦੱਸਦਾ ਹੈ ਕਿ ਸੀ ਗੁਰੂ ਨਾਨਕ ਦੇਵ ਜੀ ਅਤੇ ਗੌਤਮ ਬੁੱਧ ਜੀ ਨੇ ਰੁੱਖਾਂ ਨੂੰ ਮਾਣ ਦਿੱਤਾ ਹੈ । ਇਹ ਰੁੱਖ ਹੀ ਸਾਡੇ ਵਾਤਾਵਰਨ ਅਥਵਾ ਚੌਗਿਰਦੇ ਨੂੰ ਸ਼ੁੱਧ ਕਰਦੇ ਰਹਿੰਦੇ ਹਨ । ਇਸ ਲਈ ਰੁੱਖਾਂ ਦੀ ਸਾਂਭ-ਸੰਭਾਲ ਬਹੁਤ ਜ਼ਰੂਰੀ ਹੈ । ਜੇਕਰ ਰੱਖ-ਬੂਟੇ ਹੀ ਕੱਟ ਦਿੱਤੇ ਗਏ ਤਾਂ ਸਾਡੇ ਲਈ ਛਾਵਾਂ ਕੌਣ ਕਰੇਗਾ ? ਰੁੱਖਾਂ ਦੇ ਕੱਟੇ ਜਾਣ 'ਤੇ ਅਸੀਂ ਇਹਨਾਂ ਦੀ ਛਾਂ ਤੋਂ ਵਾਝੋਂ ਹੋ ਜਾਵਾਂਗੇ । ਕਵੀ ਕਹਿੰਦਾ ਹੈ ਕਿ ਰੁੱਖਾਂ ਤੋਂ ਬਿਨਾਂ ਸਾਡੀ ਧਰਤੀ ਇਸੇ ਤਰਾਂ ਹੈ ਜਿਵੇਂ ਬੱਚਿਆਂ ਤੋਂ ਬਿਨਾਂ ਮਾਂਵਾਂ ਹੋਣ ।


```
ਬਿਨ ਰੁੱਖਾਂ ਦੇ ਰਹੇ ਅਧੁਰਾ ਖੇਤਾਂ ਵਿੱਚ ਕਿਸਾਨ ।
ਗੱਡੇ, ਮੰਜੀਆਂ, ਹਲ, ਸੁਹਾਗੇ ਨਾਲੇ ਬਣਨ ਮਕਾਨ ।
ਕਈ ਰੁੱਖਾਂ ਥੱਲੇ ਬੈਠ ਉਗਾਲੀ ਕਰਦੀਆਂ ਮੱਝਾਂ ਗਾਂਵਾਂ,
ਰੁੱਖਾਂ ਬਾਝੋਂ ਧਰਤੀ ਜਿੱਦਾਂ ਬਿਨ ਬੱਚਿਆਂ ਦੇ ਮਾਂਵਾਂ ।
```

**ਵਿਆਖਿਆ**- ਰੁੱਖਾਂ ਦੇ ਮਹੱਤਵ ਨੂੰ ਪ੍ਰਗਟਾਉਂਦਾ ਕਵੀ ਦੱਸਦਾ ਹੈ ਕਿ ਰੁੱਖਾਂ ਤੋਂ ਬਿਨਾਂ ਖੇਤਾਂ ਵਿੱਚ ਕੰਮ ਕਰਦਾ ਕਿਸਾਨ ਵੀ ਅਧੂਰਾ ਹੈ । ਇਹਨਾਂ ਰੁੱਖਾਂ ਦੀ ਵਰਤੋਂ ਗੱਡੇ, ਮੰਜੀਆਂ, ਹਲ, ਸੁਹਾਗੇ ਅਤੇ ਮਕਾਨ ਬਣਾਉਣ ਵਿੱਚ ਹੁੰਦੀ ਹੈ। ਰੁੱਖਾਂ ਹੇਠ ਬੈਠ ਕੇ ਮੱਝਾਂ ਅਤੇ ਗਾਂਵਾਂ ਉਗਾਲੀ ਕਰਦੀਆਂ ਹਨ । ਕਵੀ ਕਹਿੰਦਾ ਹੈ ਕਿ ਰੁੱਖਾਂ ਤੋਂ ਬਿਨਾਂ ਸਾਡੀ ਧਰਤੀ ਇਸੇ ਤਰ੍ਹਾਂ ਹੈ । ਜਿਵੇਂ ਬੱਚਿਆਂ ਤੋਂ ਬਿਨਾਂ ਮਾਂਵਾਂ ਹੋਣ।


```
ਰੁੱਖ ਹੁੰਦੇ ਸਾਧੂ-ਸੰਨਿਆਸੀ ਕਰਦੇ ਪਰਉਪਕਾਰ ।
ਜੀਵਨ ਬੰਦੇ ਲਈ ਸਪਿਤ ਇਸ ਦਾ ਹੈ ਕਿਰਦਾਰ ।
ਗਰਮੀ, ਸਰਦੀ, ਝੱਖੜ ਸਹਿੰਦੇ, ਸਹਿੰਦੇ ਗਰਮ ਹਵਾਵਾਂ,
ਰੁੱਖਾਂ ਬਾਝੋਂ ਧਰਤੀ ਜਿੱਦਾਂ ਬਿਨ ਬੱਚਿਆਂ ਦੇ ਮਾਂਵਾਂ ।
```

**ਵਿਆਖਿਆ**- ਰੁੱਖਾਂ ਦੇ ਮਹੱਤਵ ਨੂੰ ਪ੍ਰਗਟਾਉਂਦਾ ਕਵੀ ਕਹਿੰਦਾ ਹੈ ਕਿ ਰੁੱਖ ਸਾਧੂ-ਸੰਨਿਆਸੀ ਦੀ ਤਰ੍ਹਾਂ ਦੂਜਿਆਂ ਦਾ ਭਲਾ ਕਰਦੇ ਹਨ । ਰੁੱਖ ਦਾ ਕੰਮ ਆਪਣਾ ਜੀਵਨ ਮਨੁੱਖ ਲਈ ਸਮਰਪਿਤ ਕਰਨਾ ਹੈ । ਇਹ ਰੁੱਖ ਗੁਰਮੀ, ਸਰਦੀ, ਹਨੇਰੀ ਅਤੇ ਗਰਮ ਹਵਾਵਾਂ ਸਹਾਰਦੇ ਹਨ। ਕਵੀ ਕਹਿੰਦਾ ਹੈ ਕਿ ਰੁੱਖਾਂ ਤੋਂ ਬਿਨਾਂ ਸਾਡੀ ਧਰਤੀ ਉਸੇ ਤਰਾਂ ਹੈ ਜਿਵੇਂ ਬੱਚਿਆਂ ਤੋਂ ਬਿਨਾਂ ਮਾਂਵਾਂ ਹੋਣ ।


```
ਆਪਣੇ ਸਿਰ ਤੇ ਛੱਤ ਨਹੀਂ, ਹੋਰਾਂ ਨੂੰ ਦੇਣ ਸਹਾਰਾ ।
ਬੇ-ਘਰ ਲੋਕੀਂ ਰੁੱਖਾਂ ਥੱਲੇ ਸੌਂ ਕੇ ਕਰਨ ਗੁਜ਼ਾਰਾ ।
ਪਾਏ ਆਲਣੇ ਰੁੱਖਾਂ ਉੱਤੇ ਘੁੱਗੀਆਂ, ਚਿੜੀਆਂ, ਕਾਂਵਾਂ, 
ਰੁੱਖਾਂ ਬਾਝੋਂ ਧਰਤੀ ਜਿੱਦਾਂ ਬਿਨ ਬੱਚਿਆਂ ਦੇ ਮਾਂਵਾਂ ।
```

**ਵਿਆਖਿਆ**- ਰੁੱਖਾਂ ਦੇ ਮਹੱਤਵ ਬਾਰੇ ਜਾਣਕਾਰੀ ਦਿੰਦਾ ਕਵੀ ਦੱਸਦਾ ਹੈ ਕਿ ਭਾਵੇਂ ਰੁੱਖਾਂ ਦੇ ਆਪਣੇ ਸਿਰ 'ਤੇ ਕੋਈ ਛੱਤ ਨਹੀਂ ਪਰ ਇਹ ਦੂਸਰਿਆਂ ਨੂੰ ਸਹਾਰਾ ਦਿੰਦੇ ਹਨ। ਬੇ-ਘਰ ਲੋਕ ਰੁੱਖਾਂ ਹੇਠ ਸੱਕੋ ਹੀ ਗੁਜ਼ਾਰਾ ਕਰਦੇ ਹਨ । ਘੁੱਗੀਆਂ, ਚਿੜੀਆਂ ਅਤੇ ਕਾਵਾਂ ਰੁੱਖਾਂ 'ਤੇ ਅਪਣੇ ਆਲ੍ਹਣੇ ਪਾਏ ਹੋਏ ਹਨ । ਕਵੀ ਕਹਿੰਦਾ ਹੈ ਕਿ ਰੁੱਖਾਂ ਤੋਂ ਬਿਨਾਂ ਸਾਡੀ ਧਰਤੀ ਇਸ ਤਰ੍ਹਾਂ ਹੈ ਜਿਵੇਂ ਬੱਚਿਆਂ ਤੋਂ ਬਿਨਾਂ ਮਾਂਵਾਂ ਹੋਣ ।


```
ਰੁੱਖਾਂ ਹੇਠ ਇਕੱਠੀਆਂ ਹੋਈਆਂ ਕੁੜੀਆਂ ਬਣ ਬਣ ਡਾਰਾਂ ।
ਤੀਆਂ ਲੱਗੀਆਂ ਕਿਕਲੀ ਪੈਂਦੀ ਨੱਚਦੀਆਂ ਮੁਟਿਆਰਾਂ ।
ਜੀਵੇ ਪਿੱਪਲ ਪੇਕੇ ਪਿੰਡ ਦਾ ਜਿਸ ਤੇ ਪੀਂਘ ਚੜਾਵਾਂ,   
ਰੁੱਖਾਂ ਬਾਝੋਂ ਧਰਤੀ ਜਿੱਦਾਂ ਬਿਨ ਬੱਚਿਆਂ ਦੇ ਮਾਂਵਾਂ ।
```

**ਵਿਆਖਿਆ**- ਰੁੱਖਾਂ ਦੇ ਮਹੱਤਵ ਨੂੰ ਪ੍ਰਗਟਾਉਂਦਾ ਕਵੀ ਦੱਸਦਾ ਹੈ ਕਿ ਕੁੜੀਆਂ ਟੋਲੀਆਂ ਬਣਾ ਕੇ ਰੁੱਖਾਂ ਹੇਠ ਇਕੱਠੀਆਂ ਹੁੰਦੀਆਂ ਇੱਥੇ ਤੀਜ ਦਾ ਤਿਉਹਾਰ ਮਨਾਇਆ ਜਾਂਦਾ ਹੈ, ਕਿਕਲੀ ਪੈਂਦੀ ਹੈ ਅਤੇ ਮੁਟਿਆਰਾਂ ਖ਼ੁਸ਼ੀ ਵਿੱਚ ਨੱਚਦੀਆਂ ਹਨ । ਕਵੀ ਇੱਕ ਮੁਟਿਆਰ ਦੇ ਰੂਪ ਵਿੱਚ ਕਹਿੰਦਾ ਹੈ ਕਿ ਉਹਦੇ ਪੇਕੇ ਪਿੰਡ ਦਾ ਪਿੱਪਲ ਜਿਉਂਦਾ ਰਹੇ ਜਿਸ 'ਤੇ ਉਹ ਪੀਂਘ ਚੜ੍ਹਾਉਂਦੀ ਹੈ । ਕਵੀ ਕਹਿੰਦਾ ਹੈ ਕਿ ਰੁੱਖਾਂ ਤੋਂ ਬਿਨਾਂ ਸਾਡੀ ਧਰਤੀ ਉਸੇ ਤਰ੍ਹਾਂ ਹੈ ਜਿਵੇਂ ਬੱਚਿਆਂ ਤੋਂ ਬਿਨਾਂ ਮਾਂਵਾ ਹੋਣ ।


```
ਕੁਦਰਤ ਵਲੋਂ ਹਰ ਬੂਟੇ ਚੋਂ ਬਣਦੀ ਕੋਈ ਦਵਾਈ ।
ਲਛਮਣ ਵਰਗੇ ਯੋਧੇ ਦੀ ਬੁਟੀ ਨੇ ਜਾਨ ਬਚਾਈ ।
ਫਲ ਵੀ ਦਿੰਦੇ, ਫੁੱਲ ਵੀ ਦਿੰਦੇ, ਦਿੰਦੇ ਠੰਡੀਆਂ ਛਾਂਵਾਂ,  
ਰੁੱਖਾਂ ਬਾਝੋਂ ਧਰਤੀ ਜਿੱਦਾਂ ਬਿਨ ਬੱਚਿਆਂ ਦੇ ਮਾਂਵਾਂ ।
```

**ਵਿਆਖਿਆ**- ਰੁੱਖਾਂ ਦੇ ਮਹੱਤਵ ਨੂੰ ਪ੍ਰਗਟਾਉਂਦਾ ਕਵੀ ਦੱਸਦਾ ਹੈ ਕਿ ਕੁਦਰਤ ਵੱਲੋਂ ਹਰ ਬੁਟੇ 'ਚੋਂ ਹੀ ਕੋਈ ਨਾ ਕੋਈ ਦਵਾਈ ਬਣਦੀ ਹੈ । ਲਛਮਣ ਵਰਗੇ ਯੋਧੇ ਦੀ ਸੰਜੀਵਨੀ ਬੂਟੀ ਨੇ ਹੀ ਜਾਨ ਬਚਾਈ ਸੀ । ਇਹ ਰੁੱਖ ਸਾਨੂੰ ਫਲ, ਫੁੱਲ ਅਤੇ ਠੰਢੀਆਂ ਛਾਵਾਂ ਦਿੰਦੇ ਹਨ । ਕਵੀ ਕਹਿੰਦਾ ਹੈ ਕਿ ਰੁੱਖਾਂ ਤੋਂ ਬਿਨਾਂ ਸਾਡੀ ਧਰਤੀ ਉਸੇ ਤਰ੍ਹਾਂ ਹੈ ਜਿਵੇਂ ਬੱਚਿਆਂ ਤੋਂ ਬਿਨਾਂ ਮਾਂਵਾਂ ਹੋਣ ।


```
ਬਿਨ ਸੋਚੇ ਬੰਦੇ ਨੇ ਬਹੁਤੇ ਜੰਗਲ ਲਏ ਉਜਾੜ ।
ਜਾਣੇ ਜਾਂ ਅਣਜਾਣੇ ਹੋਇਆ ਕੁਦਰਤ ਸੰਗ ਖਿਲਵਾੜ ।   
ਰੁੱਖ ਹੋਵਣ ਤਾਂ ਮੀਂਹ ਪੈਂਦੇ ਨੇ ਚੜ੍ਹ ਕੇ ਆਉਣ ਘਟਾਵਾਂ,  
ਰੁੱਖਾਂ ਬਾਝੋਂ ਧਰਤੀ ਜਿੱਦਾਂ ਬਿਨ ਬੱਚਿਆਂ ਦੇ ਮਾਂਵਾਂ ।
```

**ਵਿਆਖਿਆ**- ਰੁੱਖਾਂ ਦੇ ਮਹੱਤਵ ਦੇ ਪ੍ਰਸੰਗ ਵਿੱਚ ਕਵੀ ਆਖਦਾ ਹੈ ਕਿ ਮਨੁੱਖ ਨੇ ਬਿਨਾਂ ਸੋਚੇ ਸਮਝੇ ਬਹੁਤੇ ਜੰਗਲ ਉਜਾੜ ਲਏ ਹਨ । ਇਸ
ਕੁਦਰਤ ਨਾਲ ਜਾਣੇ-ਅਣਜਾਣੇ ਵਿਚ ਖਿਲਵਾੜ ਹੋਇਆ ਹੈ । ਰੁੱਖਾਂ ਦੇ ਹੋਣ ਨਾਲ ਮੀਹ ਪੈਂਦੇ ਹਨ ਅਥਵਾ ਰੱਖ ਮੰਹ ਲਿਆਉਣ ਵਿਚ ਮਦਦ ਕਰਦੇ ਹਨ ਅਥਵਾ ਅਸਮਾਨ ਤੋਂ ਕਾਲੀਆਂ ਘਟਾਵਾਂ ਚੜ੍ਹ ਆਉਂਦੀਆਂ ਹਨ। ਕਵੀ ਕਹਿੰਦਾ ਹੈ ਕਿ ਰੁੱਖਾਂ ਤੋਂ ਬਿਨਾਂ ਧਰਤੀ ਇਸੇ ਤਰ੍ਹਾਂ ਹੈ ਜਿਵੇਂ ਬੱਚਿਆਂ ਤੋਂ ਬਿਨਾਂ ਮਾਂਵਾਂ ਹੋਣ ।



```
ਸੂਬਾ ਨੰਬਰ ਵਨ ਬਣੇ ਆਓ ਲਾਈਏ ਏਨੇ ਰੁੱਖ ।
ਧਰਤੀ 'ਤੇ ਮਹਿਫੂਜ਼ ਰੱਖੀਏ, ਪਾਣੀ, ਰੁੱਖ ਤੇ ਕੁੱਖ ।
ਧੀ ਜੰਮੇ ਤਾਂ ਰੁੱਖ ਲਗਾਓ ਜੱਗ ਦੀਆਂ ਲਓ ਦੁਆਵਾਂ,
ਰੁੱਖਾਂ ਬਾਝੋਂ ਧਰਤੀ ਜਿੱਦਾਂ ਬਿਨ ਬੱਚਿਆਂ ਦੇ ਮਾਂਵਾਂ ।
```

**ਵਿਆਖਿਆ**- ਰੁੱਖਾਂ ਦੇ ਮਹੱਤਵ ਨੂੰ ਪ੍ਰਗਟਾਉਂਦਾ ਕਵੀ ਕਹਿੰਦਾ ਹੈ ਕਿ ਅਸੀਂ ਏਨੇ ਰੱਖ ਲਾਈਏ ਕਿ ਇਸ ਪ੍ਰਸੰਗ ਵਿੱਚ ਪੰਜਾਬ ਪਹਿਲੇ ਬਰ ਦਾ ਸੂਬਾ ਬਣੇ । ਕਵੀ ਧਰਤੀ ਤੇ ਪਾਣੀ, ਰੁੱਖਾਂ ਤੇ ਕੁੱਖ ਨੂੰ ਸੁਰੱਖਿਅਤ ਰੱਖਣ ਲਈ ਕਹਿੰਦਾ ਹੈ । ਕਵੀ ਧੀ ਜੰਮਣ 'ਤੇ ਰੁੱਖ ਲਾਉਣ (ਰੁੱਖ ਲਾ ਕੇ) ਅਤੇ ਜੱਗ ਦੀਆਂ ਦੁਆਵਾਂ ਲੈਣ ਲਈ ਕਹਿੰਦਾ ਹੈ । ਰੁੱਖਾਂ ਤੋਂ ਬਿਨਾਂ ਸਾਡੀ ਧਰਤੀ ਇਸੇ ਤਰ੍ਹਾਂ ਹੈ ਜਿਵੇਂ ਬੱਚਿਆਂ ਦੇ ਬਿਨਾਂ ਮਾਂਵਾਂ ਹੋਣ ।



```
ਰੁੱਖ ਆਪਣਾ ਕਰ ਦਿੰਦੇ ਨੇ ਸਭ ਕੁਝ ਹੀ ਕੁਰਬਾਨ ।
ਨਾਲ ਮਨੁੱਖਾਂ ਦੇ ਸੜਦੇ ਨੇ ਆਖਿਰ, ਵਿੱਚ ਸ਼ਮਸ਼ਾਨ ।  
ਬੋਲ ‘ਸੇਖਵਾਂ ਰੁੱਖਾਂ ਦਾ ਮੈਂ ਕਿੱਦਾਂ ਕਰਜ਼ ਚੁਕਾਵਾਂ,
ਰੁੱਖਾਂ ਬਾਝੋਂ ਧਰਤੀ ਜਿੱਦਾਂ ਬਿਨ ਬੱਚਿਆਂ ਦੇ ਮਾਂਵਾਂ ।
```

**ਵਿਆਖਿਆ**- ਰੁੱਖਾਂ ਦੇ ਮਹੱਤਵ ਨੂੰ ਪ੍ਰਗਟਾਉਂਦਾ ਕਵੀ ਕਹਿੰਦਾ ਹੈ ਕਿ ਰੁੱਖ ਆਪਣਾ ਸਭ ਕੁਝ (ਸਾਡੇ ਲਈ) ਕੁਰਬਾਨ ਕਰ ਦਿੰਦੇ ਹਨ । ਇਹ ਅਮੀਰ ਸ਼ਮਸ਼ਾਨ ਭੂਮੀ ਵਿੱਚ ਮਨੁੱਖਾਂ ਦੇ ਨਾਲ਼ ਹੀ ਸੜਦੇ ਹਨ । ਸੰਸਕਾਰ ਸਮੇਂ ਇਹਨਾਂ ਰੁੱਖਾਂ ਦੀ ਲੱਕੜ ਹੀ ਵਰਤੀ ਜਾਂਦੀ ਹੈ। ਕਵੀ ਖਵਾਂ) ਆਪਣੇ-ਆਪ ਨੂੰ ਕਹਿੰਦਾ ਹੈ ਕਿ ਉਹ ਦੱਸੇ ਕਿ ਉਹ ਰੁੱਖਾਂ ਦਾ ਕਰਜ਼ ਕਿਵੇਂ ਚੁਕਾਵੇ । ਰੁੱਖਾਂ ਬਿਨਾਂ ਧਰਤੀ ਇਸੇ ਤਰ੍ਹਾਂ ਹੈ ਜਿਵੇਂ ਚਿਆਂ ਤੋਂ ਬਿਨਾਂ ਮਾਂਵਾਂ ।



## **ਕੇਂਦਰੀ ਭਾਵ**

ਧਰਤੀ ਦੇ ਵਾਤਾਵਰਨ ਦੀ ਸੰਭਾਲ ਲਈ ਰੁੱਖਾਂ ਦਾ ਹੋਣਾ ਬਹੁਤ ਜ਼ਰੂਰੀ ਹੈ । ਰੁੱਖ ਮਨੁੱਖਾਂ ਤੋਂ ਬਿਨਾਂ ਜੀਵ-ਜੰਤੂਆਂ ਅਤੇ ਰੁੱਖਾਂ ਈ ਵੀ ਜ਼ਰੂਰੀ ਹਨ। ਰੁੱਖ ਸਾਡੇ ਜੀਵਨ ਦਾਤਾ ਅਥਵਾ ਪਰਉਪਕਾਰੀ ਹਨ। ਇਹਨਾਂ ਦੇ ਆਪਣੇ ਸਿਰ 'ਤੇ ਭਾਵੇਂ ਛੱਤ ਨਹੀਂ ਪਰ ਇਹ ਦੂਜਿਆਂ ਸਹਾਰਾ ਦਿੰਦੇ ਹਨ । ਰੁੱਖਾਂ ਤੋਂ ਬਿਨਾਂ ਧਰਤੀ ਉਸੇ ਤਰ੍ਹਾਂ ਹੈ ਜਿਵੇਂ ਬੱਚਿਆਂ ਤੋਂ ਬਿਨਾਂ ਮਾਂਵਾਂ ਹੋਣ । ਰੁੱਖਾਂ ਨੂੰ ਕੱਟਣਾ ਕੁਦਰਤ ਨਾਲ ਖਿਲਵਾੜ ਨਾਲ ਵਾਂਗ ਹੈ । ਅਸੀਂ ਰੁੱਖਾਂ ਦਾ ਕਰਜ਼ਾ ਨਹੀਂ ਦੇ ਸਕਦੇ ।


----
<a class="anchor" onclick="window.history.back()"> &larr; ਪਿਛਲਾ </a>