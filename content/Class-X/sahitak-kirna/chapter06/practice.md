## **ਪ੍ਰਸ਼ਨ-ਉੱਤਰ**

**੧. ਪ੍ਰਸ਼ਨ:** ਲੇਖਕ ਨੇ ਕਿਨ੍ਹਾਂ ਉੱਪਰ ਵਿਅੰਗ ਕੀਤਾ ਹੈ?<br>
**ਉੱਤਰ**: ਲੇਖਕ ਨੇ ਪੰਜਾਬੀਆਂ ਦੇ ਸੁਭਾਅ ਉੱਪਰ ਵਿਅੰਗ ਕੀਤਾ ਹੈ ਕਿ ਪੰਜਾਬੀ ਹਮੇਸ਼ਾਂ ਹੀ ਨੰਬਰ ਵਨ ਰਹਿੰਦੇ ਹਨ ।

**੨. ਪ੍ਰਸ਼ਨ:** ਭੰਡਾਰੇ ਕਿਸ ਨਾਲ ਭਰ ਜਾਂਦੇ ਹਨ ?<br>
**ਉੱਤਰ**:  ਪੰਜਾਬੀ ਕਿਸਾਨ ਅਨਾਜ ਉਗਾਉਣ ਵਿੱਚ ਨੰਬਰ ਵਨ ਹਨ। ਕਣਕ ਦੀ ਫ਼ਸਲ ਉਗਾ ਕੇ ਇਨ੍ਹਾਂ ਨੇ ਦੇਸ਼ ਦੇ ਭੰਡਾਰੇ ਭਰ ਦਿੱਤੇ ਹਨ ।

**੩. ਪ੍ਰਸ਼ਨ:** ਝੋਨਾ ਲਾਉਣ ਨਾਲ ਪੰਜਾਬੀਆਂ ਨੂੰ ਕੀ ਨੁਕਸਾਨ ਹੋਇਆ ?<br>
**ਉੱਤਰ**:ਝੋਨੇ ਦੀ ਫ਼ਸਲ ਬਹੁਤ ਜ਼ਿਆਦਾ ਪਾਣੀ ਮੰਗਦੀ ਹੈ । ਇਸ ਫ਼ਸਲ ਦੀ ਕਾਸ਼ਤ ਕਰਨ ਨਾਲ ਪੰਜਾਬੀਆਂ ਨੂੰ ਇਹ ਨੁਕਸਾਨ ਹੋਇਆ ਕਿ ਜ਼ਮੀਨ ਹੇਠਲਾ ਪਾਣੀ ਪੰਜ ਸੌ ਫੁੱਟ ਤੋਂ ਵੀ ਵਧੇਰੇ ਹੇਠਾਂ ਚਲਾ ਗਿਆ ਹੈ ।

**੪. ਪ੍ਰਸ਼ਨ:** ਮੁੰਡੀਰ ਤੋਂ ਕੀ ਭਾਵ ਹੈ ਤੇ ਇਹ ਕਿੱਥੇ ਜਾਣ ਲਈ ਰੇਸ ਲਾਉਂਦੀ ਹੈ ? <br>
**ਉੱਤਰ**: ਮੰਡੀਰ ਸ਼ਬਦ ਤੋਂ ਭਾਵ ਮੁੰਡਿਆਂ ਜਾਂ ਨੌਜਵਾਨਾਂ ਦੀ ਟੋਲੀ ਹੈ। ਇਨ੍ਹਾਂ ਨੇ ਜ਼ਮੀਨਾਂ ਵੇਚ-ਵੇਚ ਕੇ ਬਾਹਰਲੇ ਦੇਸ਼ਾਂ ਦੇਸ਼ਾਂ ਵੱਲ ਦੌੜ ਲਈ ਹੋਈ ਹੈ ।

**੫. ਪ੍ਰਸ਼ਨ:** ਕਿਸ ਦਾ ਕਾਲਾ ਮੌਸਮ ਆ ਗਿਆ ਹੈ ? <br>
**ਉੱਤਰ**: ਕਰਜ਼ਿਆਂ ਦੇ ਬੋਝ ਹੇਠਾਂ ਦੱਬ ਕੇ ਕਿਸਾਨ ਖ਼ੁਦਕੁਸ਼ੀਆਂ ਕਰ ਰਿਹਾ ਹੈ । ਇਸ ਕਰਕੇ ਲੇਖਕ ਨੇ ਅਜੋਕੇ ਸਮੇਂ ਨੂੰ ਖ਼ਬਰ ਕਾਲਾ ਮੌਸਮ ਕਿਹਾ ਹੈ ।

**੬. ਪ੍ਰਸ਼ਨ:** ਲੋਕ ਜ਼ਮੀਨਾਂ ਵੇਚ ਕੇ ਕੀ ਖ਼ਰੀਦ ਰਹੇ ਹਨ ? <br>
**ਉੱਤਰ**: ਲੋਕ ਜ਼ਮੀਨਾਂ ਵੇਚ-ਵੇਚ ਕੇ ਹੁਣ ਕਾਰਾਂ ਖ਼ਰੀਦ ਰਹੇ ਹਨ । ਵੱਡੀਆਂ ਗੱਡੀਆਂ ਅਤੇ ਭਾਰੀ ਮੋਟਰ ਸਾਇਕਲਾਂ ਦੀ ਸਵਾਰੀ ਲੱਗ ਪਏ ਹਨ । 

**੭. ਪ੍ਰਸ਼ਨ:** ਕੁੜੀਆਂ ਪ੍ਰਤੀ ਪਰਿਵਾਰ ਦੇ ਕਿਹੜੇ ਮੈਂਬਰ ਮੱਥੇ ਵੱਟ ਪਾਉਂਦੇ ਹਨ ?<br>
**ਉੱਤਰ**: ਅਜੋਕੇ ਸਮੇਂ ਦੌਰਾਨ ਵਿੱਚ ਵੀ ਧੀਆਂ ਨੂੰ ਸਾਡੇ ਸਮਾਜ ਵਿੱਚ ਬੋਝ ਸਮਝਿਆ ਜਾਂਦਾ ਹੈ । ਪੈਦਾ ਹੋਣ ਜਾ ਰਹੀ ਧੀ ਦੀ ਖ਼ਬਰ ਸਾਰ ਹੀ ਮਾਂ, ਪਿਓ, ਦਾਦਾ, ਦਾਦੀ ਆਦਿ ਮੈਂਬਰ ਮੱਥੇ ਵੱਟ ਪਾਉਂਦੇ ਹਨ ।

**੮. ਪ੍ਰਸ਼ਨ:** ਰੇਹੜੀਆਂ ਉੱਪਰ ਕਿਹੜਾ-ਕਿਹੜਾ ਫਲ ਰੁਲਣ ਲੱਗ ਪਿਆ ?<br>
**ਉੱਤਰ**: ਲੇਖਕ ਪੰਜਾਬੀਆਂ ਦੇ ਜਨੂੰਨ ਦੀ ਗੱਲ ਕਰਦਿਆਂ ਕਹਿੰਦਾ ਹੈ ਕਿ ਇਹ ਜਿਸ ਕੰਮ ਦੇ ਪਿੱਛੇ ਪੈ ਜਾਂਦੇ ਹਨ, ਉਸ ਤੋਂ ਕਦਮ ਪਿੱਛੇ ਨਹੀਂ ਰੱਖਦੇ । ਜੇਕਰ ਅੰਗੂਰਾਂ ਦੇ ਖੇਤੀ ਕਰਨ ਦੇ ਮਗਰ ਪੈ ਗਏ ਤਾਂ ਏਨਾਂ ਅੰਗੂਰ ਪੈਦਾ ਕੀਤਾ ਕਿ ਉਹ ਰੇਹੜੀਆਂ ਉੱਪਰ ਰੁਲਣ ਲੱਗ ਪਿਆ ।

----
<a class="anchor" onclick="window.history.back()"> &larr; ਪਿਛਲਾ </a>